# Vitajte

Tento kurz je venovaný osvojeniu si základných praktických zručností lineárnej regresie plne mapujúci prednášky doktora Lafférsa. Ako isto viete, samotná regresia sa pokladá za základ praktickej štatistiky využívanej po celom svete. Niektoré prednášky zahraničných profesorov dokonca označujú regresiu za nástroj na "všetko" a je to svojím spôsobom pravda. Princípy sa používajú v širokej škále štatistických nástrojov ako napríklad vypočítanie bankového klasifikátora na poskytovanie pôžičky žiadateľovi ba dokonca aj základ umelej inteligencie. 

Slovo **moderná** v názve predmetu je opodstatnené vďaka [prostrediu R](https://www.r-project.org/) a [RStudiu](https://www.rstudio.com/), ktoré sa dnes pokladá za jeden z najrýchlejšie rozvýjajúcich a najkompatibilnejších programovacích prostredí na Importovanie, úpravu, transformáciu, vizualiáciu a modelovanie dát. R slúži okrem klasického počítania (lepšej kalkulačky) a už spomenutých možnosti aj na vytváranie profesionálnych reportov. Okrem iného je tu možnosť zaobaliť vaše výsledky do interaktívnej online aplikácie.

[Viac detailov](https://samuelhudec.github.io/WarmUP)

# Cvičenia

Študent si krok za krokom každý týždeň odnesie nový poznatok zo základov regresie. Pri študovaní kladiem dôraz na obsah učiva, pretože pokladám za dôležité podávať vedomosti postupne v malom množstve a hlavne zrozumitelne. Na svojích cvičeniach vyžadujem vzájomnú interakciu a sú plné otázok. Vzájomne poprepájané úlohy slúžia na ilustráciu a praktické vysvetlenie niektorých ťažkých pojmov regresie. Domáce úlohy taktiež priamo naväzujú na úlohy v cvičeniach.

1. [**Exploratory data analysis**](https://samuelhudec.github.io/Ex01_Visualization) - v skratke EDA po slovensky Obhliadka dát pred analýzou, ktorá zahŕňa hlavne vizualizáciu.    
2. [**Parameter estimation**](https://samuelhudec.github.io/Ex02_Estimation) - odhadnutie parametrov modelu nie je vždy jednoznačné. 
3. [**Inference**](https://samuelhudec.github.io/Ex03_Inference) - testy a konfidenčné intervaly.   
4. [**Prediction**](https://samuelhudec.github.io/Ex04_Prediction) - ako model dokáže predikovať.    
5. **Diagnostics** - či model spĺňa predpoklady.    
6. **Predictors** - vlastnosti odhadnutých predikotorov.    
7. **Robust** - robustný model pomáha pri nezvyčajných pozorovaniach.    
8. **Transformation** - niekedy model vyžaduje transformáciu regresorov.    
9. **Model selection** - voľba modelu s množstva možností.    
10. **Shrinkage** - ak má model "veľa" nepotrebných parametrov.    
11. **Complete Example** - celé si to zhrnieme.    


# Použitá Literatúra

J.J. Faraway, *Linear models with R*, Second Edition 2015    
H. Wickham, *ggplot2, Elegant Graphics for Data Analysis* Second Edition 2016    
H. Wickham, G. Grolemund, *R for data science* 2016    

Ďalšie užitočné odkazy na články a videa najdete na <https://www.lukaslaffers.com/mar>


